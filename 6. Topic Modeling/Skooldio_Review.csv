Review
เนื้อหาครอบคลุมตั้งแต่หลักการออกแบบ dashboard ในแง่ของ design concept ไปจนถึงการทำความเข้าใจ user และยังมีตัวอย่าง indicator สำหรับสายงานต่างๆ ถ้าเป็น Junior ที่ต้องทำ dashboard และยังไม่มีความเข้าใจในหลักการตั้ง KPI และ Balance score card เลย คอร์สนี้มีอธิบายโดยภาพรวมและเป็นจุดเริ่มต้นในการไปหาความรู้เพิ่มเติมได้
คอร์สนี้สอนให้เข้าใจหลักการเบื้องต้นในการทำ Dashboard ที่ดี เข้าใจง่าย ตรงกับความต้องการของ User ช่วยปูพื้นฐานที่ดีสำหรับการเรียนรู้การใช้ Tools ต่างๆในการทำ Dashboard เช่น Power BI ต่อไป และเช่นเคยครับ จังหวะ และวิธีการอธิบายของอาจารย์ ทำให้เข้าใจเนื้อหา รวมทั้งเหตุผล ที่มาที่ไปของเรื่องที่เรียน ชอบครับ
ได้เห็นภาพรวมคร่าวๆ การยกตัวอย่างการนำไปใช้ ใน business มี case การใช้คร่าวๆ หลากหลาย ข้อควรระวัง เอาไว้เป็นหลักเกณฑ์ในการใช้ dashboard ในองค์กร ว่าต้องคำนึงอะไรบ้างระวังอะไรบ้าง แต่ถ้าคนไม่เคยทำมาก่อนอาจจะยังทำไม่ได้ทันที แต่ได้หลักคิดในการสังเกตและตรวจสอบ ปรับปรุงของที่มีอยู่แล้วให้ดียิ่งขึ้น
สิ่งที่คอร์สนี้สอนน่าจะเป็นสิ่งที่สำคัญมากที่สุดสิ่งหนึ่งสำหรับการทำงานกับ Data โดยเฉพาะในเรื่องของการสื่อสารสื่งที่เราวิเคราะห์ออกมาให้กลุ่มเป้าหมายเข้าใจรวมถึง เนื้อหาที่จะทำให้คนใช้ DB สามารถนำไปคิด และทำให้เกิดประโยชน์สูงสุด เป็นหนึ่งในคอร์สที่จะกลับมาเรียนซ้ำเรื่อยๆแน่นอนครับ
การเรียนครั้งนี้ ช่วยให้ได้รับความรู้ในการจัดทำกราฟ หรือการนำเสนอต่างๆ ที่มีความน่าสนใจและเป็นความจำเป็นต่อการใช้งาน จะช่วยให้การจัดทำสามารถตอบโจทย์ได้ตรงตามประเด็นที่สนใจ ขณะเดียวกันยังมีการมองในมุมที่กว้างขึ้น เพื่อดูความสัมพันธ์อื่นๆ ที่เกี่ยวข้องกัน
ทำให้เข้าใจในการออกแบบทำกราฟมากขึ้นกว่าเดิมเปลี่ยนมุมมองการทำกราฟแบบเดิมๆทำให้เข้าใจว่าคำถามที่เราคิดขึ้นมาควรใช้กราฟแบบไหนในการตอบคำถามของเรา
เข้าใจมากขึ้นสำหรับความแตกต่างของการเลือกใช้ รูปแบบต่าง ๆ ในการนำเสนอผลการวิเคราะห์ข้อมูล ที่ทำให้ผู้อ่านเข้าใจถูกต้อง
เป็นคอร์สที่เหมาะกับผู้สนใจเกี่ยวกับ data visualization ครับ เนื้อหาโดยรวมครบถ้วนครับ แต่จะมีบางจุดที่ต้องฟังซ้ำถึงจะเข้าใจ น่าจะมีการอธิบายเกี่ยวกับศัพท์เทคนิคมากขึ้นสักหน่อยครับ
เกินความคาดหวังมาก ด้วยกับราคาคอร์สเท่านี้ โดยเฉพาะความเข้าใจใน user และแนวทางการสร้าง measure เอาไปต่อยอดได้เลย
อธิบายและยกตัวอย่างเข้าใจง่ายมากๆ การแบ่งคลิปเป็น session เล็กๆทำให้ข้อมูลไม่ overload มากเกินไป แต่อยากให้ผู้สอนแชร์ Handout เพื่อจะได้จดสรุปง่ายและเห็นตัวอย่างชัดเจนขึ้น
อาจารย์ทั้งสองท่านอธิบายดี มีตัวอย่างให้ดูตลอด แต่บางจุดอาจจะเร็วไปทำให้คนที่มีพื้นฐานน้อยไม่ทัน สไลด์สั้นกระชับเป็นภาษาอังกฤษ
แนวๆ Intro ว่าเกี่ยวกับกราฟประเภทต่างๆ วิธีการใช้กราฟที่เหมาะสม ก็คือปูพื้นให้ เหมาะกับคนที่แบบไม่ค่อยมีพื้นฐานเรื่อง data visualization เลย
อยากให้ตรงที่เป็นแบบฝึกหัด มีการอธิบายมากขึ้น เช่น ตอบผิด อยากให้อธิบายว่าผิดเพราะอะไร จะได้เข้าใจมากขึ้น การที่ไม่มีคำอธิบายเลย บางทีงงว่าเราคิดผิดยังไง

